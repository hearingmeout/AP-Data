{
  "id": "FT535355",
  "type": "mcq",
  "title": "Giulia and her grandmother - details",
  "content": {
    "description": "Directions: Read the following selection carefully for comprehension. The selection is followed by a number of questions. For each question, choose the response that is best according to the selection.\nThis selection was originally published in the novel Progetto Burlamacchi in 1994.\nSuo padre era un proprietario terriero impoverito, che, sposando una ragazza di pari condizioni, aveva raddoppiato le proprietà e di conseguenza i debiti. Era un uomo diffidente e bilioso che faceva largo consumo di sale inglese. Morì quando Giulia aveva quindici anni senza lasciare grande segno nella sua memoria. Lo ricordava seduto a capotavola mentre, in un silenzio sospeso, il coltello e la forchetta schiﬁltosamente tra le punte delle dita gialle di nicotina, praticava un’incisione chirurgica nella sottile fettina di vitella per controllarne il grado di cottura. L’esame si concludeva ogni volta con l’ordine di rimettere la paillard sul fuoco. Allora la tuttofare portava via sgarbatamente il piatto, mentre la mamma diceva: «Per me va bene così».\nErano gli anni del miracolo economico, ma loro non erano stati miracolati; sia prima che dopo la morte di suo padre la famiglia aveva vissuto vendendo un pezzetto di terra per volta, via via che la città si allargava e i vecchi terreni agricoli diventavano ediﬁcabili.\nGiulia era ﬁglia unica e giocava da sola tra le fontane e le statue del parco ogni anno più incolto, o vagava nelle grandi e fredde sale, testimoni di un passato diverso; ma le tracce della perduta ricchezza non le provocavano rimpianti. Fino da piccolissima, i racconti che non si stancava mai di farsi ripetere da sua madre non erano quelli delle crociere e delle feste da ballo, ma piuttosto i ricordi degli anni di guerra, quando lei non era ancora nata. Allora gli uomini erano sotto le armi e la nonna aveva trasformato se stessa e il suo piccolo esercito di donne, vecchi e bambini—i ﬁgli e tutto il personale, dalla governante dei più piccoli al maggiordomo—in ortolani, contadini, allevatori di polli e conigli.",
    "question": "Cosa faceva la nonna di Giulia durante la guerra?",
    "image": null,
    "choices": [
      {
        "label": "Lavorava in città.",
        "image": null
      },
      {
        "label": "Gestiva la famiglia.",
        "image": null
      },
      {
        "label": "Piangeva spesso.",
        "image": null
      },
      {
        "label": "Portava da mangiare ai soldati.",
        "image": null
      }
    ],
    "answer": "Gestiva la famiglia."
  },
  "unit": {
    "code": "1",
    "text": "1: Families in Different Societies"
  },
  "skill": {
    "code": "Skill 1.A",
    "text": "Skill 1.A: Describe the literal meaning of the text."
  }
}