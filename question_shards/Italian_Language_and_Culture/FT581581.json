{
  "id": "FT581581",
  "type": "mcq",
  "title": "The 1st day of school - vocab.",
  "content": {
    "description": "This selection was originally published in the novel Cenere in 1904.\n\nIl primo giorno di scuola\n\nAnania si sentiva felice, benché il compagno\n\nparlasse male della scuola e dei maestri.\n\n— Il tuo maestro, Ananì, pare un gallo, col berretto\n\nrosso e la voce rauca. Io l’ho dovuto sopportare per un\n\n(5) anno, che il diavolo gli roda il calcagno.\n\nLe scuole erano all’altra estremità di Nuoro, in un\n\nconvento circondato da orti melanconici; la classe di\n\nAnania, al pianterreno, guardava sulla strada solitaria;\n\nmolta polvere copriva le pareti, la cattedra del maestro\n\n(10) sembrava rosicchiata dai topi; macchie d’inchiostro,\n\nincisioni e graffiti, nomi che parevano geroglifici,\n\ndecoravano i banchi.\n\nAnania provò una vera delusione nel veder\n\ncomparire, invece del maestro descrittogli da\n\n(15) Bustianeddu, una maestra vestita in costume, piccola\n\ne pallida, con due baffetti neri sul labbro superiore\n\ncome li aveva anche zia Tatàna.\n\nQuaranta bambini animavano la classe. Anania era\n\nil più grande di tutti, e forse per ciò la piccola\n\n(20) maestra, che aveva anche due terribili occhi neri, si\n\nrivolgeva a lui di preferenza, chiamandolo col solo\n\ncognome e parlandogli un po’ in dialetto sardo, un po’\n\nin lingua italiana.\n\nQuest’attenzione ostinata non gli piaceva, ma gli\n\n(25) giovò: dopo tre sole ore di scuola egli sapeva già\n\nleggere e scrivere due vocali; è vero che una era la\n\nvocale o, ma ciò non toglieva importanza al suo\n\nmerito.\n\nVerso le undici, però, egli era già stufo della scuola\n\n(30) e della maestra, nonché del vestito nuovo che lo\n\nimpacciava assai: sbadigliava e pensava al cortiletto,\n\nal sambuco, al cestino dei fichi d’India, ove ogni tanto\n\negli usava cacciar le manine agguerrite contro le\n\nspine.\n\n(35) Non veniva mai l’ora d’andar via, dunque? Molti\n\ncompagni piangevano, e la maestra si sfiatava invano,\n\npredicando l’amor della scuola e la tranquillità.\n\nFinalmente l’uscio s’aprì: comparve e disparve\n\ncome un lampo la figura sbarbata del bidello, – anche\n\n(40) lui vestito in costume, – risuonò la sua voce:\n\n— È ora! — I bambini si precipitarono verso la\n\nporta spingendosi, gridando, ed Anania rimase ultimo\n\naccanto alla maestra che lo accarezzò sulla testa con\n\nla piccola mano scarna.\n\n(45) — Bravo, — gli disse: — sei il figlio di Anania\n\nAtonzu?\n\n— Sissignora.\n\n— Bravo. Tanti saluti a tua madre.\n\nEgli naturalmente capì che questi saluti erano per la\n\n(50) zia Tatàna: e subito la maestra, che lo lasciò per\n\nmischiarsi alla folla dei bambini schiamazzanti, gli\n\ndiventò cara.",
    "question": "Cosa fa il bidello nel testo («Finalmente\nl’uscio...spingendosi, gridando» righe 38-42) ?",
    "image": null,
    "choices": [
      {
        "label": "Saluta i ragazzi.",
        "image": null
      },
      {
        "label": "Annuncia la fine della lezione.",
        "image": null
      },
      {
        "label": "Chiama la maestra.",
        "image": null
      },
      {
        "label": "Aiuta a calmare gli studenti.",
        "image": null
      }
    ],
    "answer": "Annuncia la fine della lezione."
  },
  "unit": {
    "code": "1",
    "text": "1: Families in Different Societies"
  },
  "skill": {
    "code": "Skill 1.A",
    "text": "Skill 1.A: Describe the literal meaning of the text."
  }
}