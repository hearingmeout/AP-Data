{
  "id": "VH913495",
  "type": "mcq",
  "title": "Parvizs Truth 4",
  "content": {
    "description": "Questo testo tratta della vita di un immigrato di nome Parviz. Il romanzo originale, intitolato Scontro di civiltà per un ascensore a Piazza Vittorio, è stato pubblicato nel 2006 in Italia dall'autore algerino Amara Lakhous. Parviz, il narratore del brano, parla di se stesso e del suo amico Amedeo.\n\nLa verità di Parviz Mansoor Samadi\nIl mio odio per la pizza non ha paragoni, ma questo non significa che io odii tutte le persone che la mangiano. Vorrei che le cose fossero chiare fin dall’inizio: non ho nessun odio verso gli italiani.\nNon sto dicendo cose fuori luogo, anzi, parlo proprio di Amedeo. Vi prego di avere pazienza nei miei confronti. Come sapete, Amedeo è il mio unico amico a Roma, anzi, è più di un amico, e non esagero se dico che gli voglio bene come a mio fratello Abbas. Amo molto Amedeo, nonostante sia un pizzadipendente. Come vedete, il mio odio per la pizza non deriva da una mia ostilità verso gli italiani.\nNon abbiate fretta. Permettetemi di dirvi che il vostro grande difetto è la fretta. La vostra parola d’ordine si chiama impazienza. Il caffè è come il tè, bisogna evitare di ingoiarlo tutto d’un fiato, va sorseggiato. Amedeo è come un tè caldo in un giorno freddo. Anzi, Amedeo è proprio come la frutta che si gusta alla fine dei pasti, dopo aver mangiato la bruschetta al pomodoro o alle olive, poi il famoso primo che riunisce tutte le diverse paste che io proprio non sopporto, come gli spaghetti e compagnia bella (ravioli, fettuccine, lasagne, fusilli, orecchiette, rigatoni ecc.) e infine i secondi piatti di carne e pesce con contorni di verdure. Tutte cose che ho imparato a conoscere durante i miei lavori saltuari nei ristoranti italiani. Amo tantissimo la frutta, quindi non c’è da meravigliarsi per il paragone tra Amedeo e la frutta. Diciamo che Amedeo è buono e dolce come l’uva. Com’è buono il succo d’uva!\nÈ inutile insistere con questa domanda: Amedeo è italiano? Qualsiasi risposta non risolverà il problema. Ma poi chi è italiano? Chi è nato in Italia, ha passaporto italiano, carta d’identità, conosce bene la lingua, porta un nome italiano e risiede in Italia? Come vedete la questione è molto complessa. Non dico che Amedeo è un enigma. Piuttosto è come una poesia di Omar Khayyam, ti ci vuole una vita per comprenderne il significato, e solo allora il cuore si aprirà al mondo e le lacrime ti riscalderanno le guance fredde. Adesso, almeno, vi basti sapere che Amedeo conosce l’italiano meglio di milioni di italiani sparsi come cavallette ai quattro angoli del mondo.",
    "question": "Qual è l’opinione del narratore nell’ultimo paragrafo a proposito degli italiani?",
    "image": null,
    "choices": [
      {
        "label": "Gli italiani stanno perdendo la loro identità culturale e linguistica.",
        "image": null
      },
      {
        "label": "Ci sono troppi prerequisiti per diventare cittadini italiani.",
        "image": null
      },
      {
        "label": "Gli italiani non sono molto accoglienti verso gli stranieri.",
        "image": null
      },
      {
        "label": "La definizione dell’identità italiana è elusiva.",
        "image": null
      }
    ],
    "answer": "La definizione dell’identità italiana è elusiva."
  },
  "unit": {
    "code": "2",
    "text": "2: The Influence of Language and Culture on Identity"
  },
  "skill": {
    "code": "Skill 3.A",
    "text": "Skill 3.A: Interpret the distinguishing features of a text."
  }
}