{
  "id": "VH913672",
  "type": "mcq",
  "title": "Sardinian Identity 2",
  "content": {
    "description": "Questo testo tratta della promozione della lingua sarda. L’articolo originale è stato pubblicato nel 2019.\n\nIl sardo arriva nella pubblica amministrazione\n\nA ufficializzarlo è la legge regionale N. 22 del 3 luglio 2018. D’ora in poi, a fianco all’italiano, in Sardegna si potrà richiedere un documento ufficiale, guardare un telegiornale e persino studiare il sardo a scuola. Il provvedimento rappresenta una conquista storica per questo idioma che altrimenti rischierebbe di cadere in disuso. I sardi hanno accolto favorevolmente il bilinguismo equilibrato, che interpretano come riconoscimento della propria identità linguistica e culturale. «La lingua è l’identità più sentita di un popolo», dice l’assessore alla Cultura, Giuseppe Dessena, attraverso la quale si esprime il proprio senso di appartenenza.\n\nMa in un Paese come l’Italia, con infinite varietà linguistico-dialettali, la domanda «perché il sardo?» nasce quasi spontanea. Che la Sardegna sia una regione a statuto speciale c’entra solo in parte. Già nel 1999, lo Stato italiano, con la Legge 482, aveva mosso i primi passi nella direzione della salvaguardia della lingua e della cultura di determinate minoranze linguistiche, fra cui il sardo. Per rispondere alla domanda, occorre innanzitutto far piazza pulita del luogo comune per cui il sardo sia un dialetto. A ribaltare questo cliché Max Leopold Wagner, famoso linguista della lingua sarda, non è solo: con lui anche Antonio Gramsci, che nella lettera dal carcere del 26 marzo 1927 alla sorella Teresina, esortandola a insegnare il sardo ai figli, scrive: «Intanto il sardo non è un dialetto».\n\nIl sardo, dunque, è una lingua a se stante. Ha grammatica, struttura sintattica, ed espressioni foniche e semantiche proprie. Eppure molti sono i detrattori. Ma con le sue origini databili a ben 400 anni prima della lingua di Dante, c’è poco da ridire: il sardo non può essere un dialetto della più giovane lingua italiana. Parte in causa è anche la linguistica moderna, che non distingue fra lingua egemone e lingua subalterna, una distinzione essenziale per capire la differenza tra lingua e dialetto. Secondo lo studioso Max Weinreich: «Una lingua è un dialetto con un esercito e una flotta». Il che significa che la distinzione tra lingua e dialetto si spiega come lotta per la supremazia: la lingua del potere vince lo status di lingua e la lingua «vinta» diventa dialetto. Di qui l’iniziativa della Repubblica Italiana di istituzionalizzare la salvaguardia del sardo nella costituzione in seguito all’appiattimento linguistico nel periodo dell’unificazione d’Italia, quando i Savoia imposero l’italiano come lingua ufficiale. Sicché molte famiglie cominciarono ad usare l’italiano a casa per una questione di prestigio: l’italiano era la lingua del potere.\n\nLa legge regionale 22 segna anche un altro traguardo: istituisce la «Consulta de su sardu», un organismo incaricato di elaborare uno standard linguistico del sardo che includa le varietà storiche e letterarie della lingua.\n\nInsomma, dopo tanti alti e bassi, la «questione della lingua sarda» sembra aver aperto una breccia nell’ambito della politica linguistica diventando parte centrale dell’agenda programmatica.\nUsed by permission.\n\nQuesto testo tratta dell’identità sarda. L'intervista originale, intitolata «Il sardo», è stata pubblicata il 19 febbraio 2017 in Italia da «La lingua batte», un programma radiofonico che tratta del rapporto tra lingua e cultura. Nel brano, il presentatore Giuseppe Antonelli intervista Marcello Fois, uno scrittore sardo. Questo testo dura circa due minuti e mezzo.\n“Il sardo”, Marcello Fois, La lingua batte, 19 febbraio 2017.",
    "question": "Alla fine del primo paragrafo, il «senso di appartenenza» del quale parla l’articolo riguarda appartenenza",
    "image": null,
    "choices": [
      {
        "label": "alla nazione d’Italia",
        "image": null
      },
      {
        "label": "a un’identità non soltanto sarda ma anche europea",
        "image": null
      },
      {
        "label": "a una cultura distintamente sarda",
        "image": null
      },
      {
        "label": "alla propria famiglia d’origine",
        "image": null
      }
    ],
    "answer": "a una cultura distintamente sarda"
  },
  "unit": {
    "code": "2",
    "text": "2: The Influence of Language and Culture on Identity"
  },
  "skill": {
    "code": "Skill 4.A",
    "text": "Skill 4.A: Determine the meaning of familiar and unfamiliar words."
  }
}