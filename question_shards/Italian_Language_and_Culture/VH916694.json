{
  "id": "VH916694",
  "type": "mcq",
  "title": "Particular People 5",
  "content": {
    "description": "Questo testo tratta del ritorno dell’autore alla regione dov’è nato e cresciuto. Il saggio originale, intitolato «Gente particolare la mia gente», è stato pubblicato nel 2003 in Italia dall'autore italiano Eraldo Baldini. Nel brano, l'autore sta narrando il suo ritorno in Emilia-Romagna.\n\nGente particolare la mia gente\nÈ una linea secondaria, che non avevo mai fatto prima. Il treno è di quelli che si lanciano nella campagna, ma dopo una breve rincorsa già rallentano, perché fermano ad ogni stazione. Stazioni che non ho mai visto ma che in qualche modo conosco, perché hanno nomi familiari, che forse ho sentito o forse no, ma che importa? C’è in quei nomi, in quei suoni, qualcosa di nostro, di mio. E familiari sono le facce, le figure degli uomini, delle donne, dei bambini che vedo fermi sotto le pensiline.\nLa mia città è lontana, più a est. Ma quando ho attraversato il Po rientrando in Emilia-Romagna da un posto che mi ha tenuto a lungo lontano per motivi di lavoro, ho sentito qualcosa. Che cosa? Sono cambiati i colori, le forme, gli odori? Certamente no, ma ci sono sensazioni che ti dicono: «Sei a casa», anche se non sai di preciso da dove vengano e attraverso quali sensi ti parlino.\nNel dialetto romagnolo, il gradino della soglia di casa è chiamato mudéri, dal verbo mudê, cambiare. Oltrepassandolo in una direzione o nell’altra, si muta dimensione. Il Po è un mudéri, io lo sento così. Quando l’attraverso in direzione sud, entro in casa mia. Ci sono «confini» che riconosco.\nPerché nel mondo globalizzato, nell’Europa che si sta costruendo, in fondo i confini – anche e soprattutto quelli che segnano un affetto, un sentimento, un’emozione – ci sono ancora, e alcuni li sentiamo netti. Il Grande Fiume è un confine, liquido e vivo. I crinali delle montagne, a meridione, sono un’altra linea precisa ed evidente. A est c’è il mare. Quello è a parte, è il confine più confine che c’è.\nPer gli emiliano-romagnoli, mi viene da pensare, quella soglia d’acqua, più che un mudéri attraversabile, è stata a lungo come una porta chiusa.\nCredo che si possa dire che non siamo mai stati un «popolo di navigatori», pur con le dovute eccezioni. Se il sogno di Venezia, patria di gente in fuga senza un entroterra possibile, o di Genova, stretta alle spalle dai monti, era rivolto al mare, il nostro era rivolto alla terra. Quanto è grande, questa pianura! Si è formata nei millenni con la terra portata dai fiumi, e mi viene da pensare: ma quanto ne è servita per creare tutto questo?",
    "question": "Nel brano, il tono del narratore è",
    "image": null,
    "choices": [
      {
        "label": "allegro",
        "image": null
      },
      {
        "label": "neutro",
        "image": null
      },
      {
        "label": "frustrato",
        "image": null
      },
      {
        "label": "meditabondo",
        "image": null
      }
    ],
    "answer": "meditabondo"
  },
  "unit": {
    "code": "2",
    "text": "2: The Influence of Language and Culture on Identity"
  },
  "skill": {
    "code": "Skill 3.A",
    "text": "Skill 3.A: Interpret the distinguishing features of a text."
  }
}