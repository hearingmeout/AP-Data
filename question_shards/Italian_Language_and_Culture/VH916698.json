{
  "id": "VH916698",
  "type": "mcq",
  "title": "Life for Immigrants in Italy 3",
  "content": {
    "description": "Questo testo tratta della difficoltà di essere stranieri in Italia. L'articolo originale è stato pubblicato il 20 settembre 2010 in Italia dal giornalista italiano Franz Baraggino.\n\nLa dura vita degli stranieri in Italia\n\nPer uno straniero che sceglie il nostro paese la clandestinità è una tappa quasi obbligata. Lo sostiene l’Asgi, l’Associazione di studi giuridici sull’immigrazione, che ha celebrato il suo ventesimo anniversario lo scorso 17 settembre a Genova. In un seminario sulle politiche migratorie si è parlato di cittadinanza, burocrazia e integrazione, un impianto di regole farraginose che rischia di far rimanere l’Italia indietro rispetto agli altri paesi europei.\n\n«Negli ultimi dieci anni si è assistito ad un duro inasprimento delle norme», dice Lorenzo Trucco, presidente dell’organizzazione che punta il dito contro l’introduzione del reato di clandestinità: «Vent’anni fa non potevamo nemmeno immaginare che fosse possibile approvare una legge di quel tipo».\n\nLe prime norme che hanno introdotto un’ipotesi di reato per l’ingresso irregolare nel Paese risalgono al 2002, con l’approvazione della legge Fini-Bossi che legava la concessione del permesso di soggiorno alla stipula di un regolare contratto di lavoro. «Questa cosa ha promosso una visione utilitaristica della presenza dello straniero – dice l’avvocato Nazzarena Zorzella – che, in periodi di crisi economica, espone lo straniero che perde il posto al rischio di ricadere nella clandestinità».\n\nSecondo i giuristi dell’Asgi, una delle novità più preoccupanti dell’ultima riforma sull’immigrazione, è il cosiddetto accordo integrazione: alla prima richiesta di permesso di soggiorno, lo straniero deve sottoscrivere un accordo con lo Stato. Lo straniero dovrà studiare la nostra «cultura civica», la lingua e la Costituzione. L’acquisizione di crediti formativi darà la possibilità di rinnovare il permesso, ma se l’accordo non sarà rispettato si procederà alla revoca del permesso o addirittura all’espulsione immediata. «Subordinare il soggiorno a un accordo di questo tipo – spiega l’avvocato Zorzella – significa trasformare quello che dovrebbe essere un diritto di libertà nell’oggetto di un contratto».\n\nUn sistema di regole in controtendenza con quanto accade nel resto dei paesi membri dell’Ue, che individuano nella concessione della cittadinanza una parte essenziale del percorso di integrazione. Uno strumento che può favorire la partecipazione degli immigrati e dei loro figli al processo democratico di un paese. «In Grecia abbiamo approvato una norma secondo cui, dopo cinque anni di soggiorno legale – spiega l’avvocato John Alavanos dell’Associazione giuridica per gli stranieri e l’immigrazione di Atene – gli stranieri hanno diritto di votare alle amministrative e sono eleggibili fino alla carica di consigliere comunale».\n“La dura vita degli stranieri in Italia”, Franz Baraggino, Il Fatto Quotidiano, 20 settembre 2010.\n\nQuesto testo tratta della difficoltà di essere stranieri in Italia. L'intervista originale, intitolata «Non è un Paese per stranieri», è stata pubblicata il 20 settembre 2010 in Italia da Franz Baraggino, giornalista per il giornale Il Fatto Quotidiano. Nel brano, si sente parlare Queenia Pereira de Oliveria e Ismail Ademi delle difficoltà che affrontano gli stranieri che vivono in Italia, e successivamente parla Professor Bruno Nascimbene dell’Università di Milano. Questo testo dura circa due minuti.\n“Non è un Paese per stranieri”, Franz Baraggino, Il Fatto Quotidiano, 20 settembre 2010.",
    "question": "Nel contesto del brano, l’espressione «regole in controtendenza» (paragrafo 5, frase 1) implica che le norme italiane sull’immigrazione",
    "image": null,
    "choices": [
      {
        "label": "non sono ancora state approvate dal parlamento",
        "image": null
      },
      {
        "label": "non sono state ancora adottate dal resto dell’Europa",
        "image": null
      },
      {
        "label": "sono diverse da quelle dei paesi EU ma uguali a quelle greche",
        "image": null
      },
      {
        "label": "sono opposte a quelle degli altri paesi europei",
        "image": null
      }
    ],
    "answer": "sono opposte a quelle degli altri paesi europei"
  },
  "unit": {
    "code": "2",
    "text": "2: The Influence of Language and Culture on Identity"
  },
  "skill": {
    "code": "Skill 4.A",
    "text": "Skill 4.A: Determine the meaning of familiar and unfamiliar words."
  }
}