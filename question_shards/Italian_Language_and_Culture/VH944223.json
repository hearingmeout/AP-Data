{
  "id": "VH944223",
  "type": "mcq",
  "title": "Work is not a Trifle 7",
  "content": {
    "description": "Selezione numero 2\nTema del corso: Vita contemporanea\nIntroduzione\nQuesto testo tratta del lavoro di fotografo. Il romanzo originale, intitolato Palline di pane, è stato pubblicato nel 2001 in Italia dall'autrice italiana Paola Mastrocola. La narratrice del brano è una fotografa.\n\nPalline di pane\nPer me il lavoro non è mica una pinzillacchera qualsiasi, una cosetta da niente che si può fare o non fare.\nMe lo sono conquistato io, il mio lavoro.\nE siccome non è poi un lavoro così comune e pacifico, mi è costato anche parecchio. Fotografa! E che cos’è? mi chiedevano i miei quando gli dicevo che da grande volevo fare quello. Passi per le foto ai matrimoni, quelle te le pagano e dunque è un lavoro. Ma andare a far foto in giro così, cosa diavolo è?, mi dicevano.\nCosì ci rinunciai e, appena laureata, entrai in un giornale. Andava bene lo stesso, l’importante era avere un lavoro.\nEra un giornale di provincia, ma serio, e si lavorava duro. Mi davano dodicimila lire ad articolo, ma per me era un sogno. Mi avevano dato la cronaca, ma non proprio quella nera. A me toccavano le code in autostrada, le fughe di gas, le liti tra fidanzati.\nAndò avanti per un po’ di anni. Ero contenta, mi era sempre piaciuto scrivere. Veramente mi piaceva scrivere di me, ma nel giornalismo come fare? Domina la realtà, quella esterna. Così le mie cose me le tenevo dentro.\nMa loro volevano uscire. E se a un certo punto le cose che hai dentro vogliono uscire, non c’è santo: escono.\nAvvenne con le foto. Iniziai così, per gioco, mi portavo dietro una macchina fotografica, me la tenevo in tasca e poi lì, sul luogo del fatto che dovevo descrivere, facevo qualche foto. Lo so che non servivano; quando sul serio ce n’era bisogno, il giornale mandava un fotografo vero. Ma io lo facevo così, per me. Il problema è che a un certo punto mi piaceva di più fare le foto che scrivere il pezzo. Non so, dovevo raccontare le proteste dei negozianti? e io fotografavo la sciarpa di uno che mi stava davanti.\nI particolari, quel che sta a margine.\nEra evidente che attraverso quelle foto volevo dire qualcosa di me. Divenne lapalissiano quando, invece di fare il servizio sulla sfilata d’auto d’epoca in piazza San Carlo, mi feci una serie di ritratti con l’autoscatto. Pensavo che il fatto potesse essere meglio descritto attraverso il mio viso e le espressioni che facevo, come testimone. Una specie di transfert giornalistico, non so.",
    "question": "Nell’ultimo paragrafo, la narratrice invece di scrivere il suo articolo",
    "image": null,
    "choices": [
      {
        "label": "fa foto alle automobili",
        "image": null
      },
      {
        "label": "intervista le persone del pubblico",
        "image": null
      },
      {
        "label": "scrive delle sue impressioni",
        "image": null
      },
      {
        "label": "si fa dei selfie",
        "image": null
      }
    ],
    "answer": "si fa dei selfie"
  },
  "unit": {
    "code": "5",
    "text": "5: Factors That Impact the Quality of Life"
  },
  "skill": {
    "code": "Skill 1.A",
    "text": "Skill 1.A: Describe the literal meaning of the text."
  }
}