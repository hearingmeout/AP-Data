{
  "id": "VH958549",
  "type": "mcq",
  "title": "Volunteering 4",
  "content": {
    "description": "Fonte numero 1\n\nQuesto testo tratta di dati sui giovani che fanno attività di volontariato. L’articolo originale è stato pubblicato nel 2015 in Italia da Alessandro Belotti, uno scrittore italiano.\n\nIl volontariato, occasione di crescita personale\n\n«Condizione giovanile e formazione al volontariato». Questo il titolo dell’intervento di Pierpaolo Triani al convegno «Giovani e volontariato: una risorsa per il territorio. Comunicare per partecipare». Egli ha presentato i dati della ricerca sulla condizione dei Millennials, partendo dalla loro situazione lavorativa e soffermandosi successivamente sul rapporto delle nuove generazioni con il mondo del volontariato. Dai dati emerge che il 64,8% dei giovani non ha mai intrapreso azioni di volontariato, il 23,7% lo sta facendo oggi, mentre il 21,6% lo ha fatto in passato. Tra chi si è dichiarato attivo dal punto di vista della partecipazione al volontariato, prevale l’interesse per iniziative connesse allo sport, seguite da feste e divertimento; in secondo piano, invece, solidarietà, formazione e cultura. In realtà la relazione tra volontariato ed educazione riguarda più aspetti e risulta di grande importanza nel percorso di crescita di un giovane. Ed ecco che un questionario rivolto a un pubblico specifico (i ragazzi e le ragazze che hanno partecipato in qualità di responsabili al Cre-Grest, il servizio ricreativo ed educativo estivo organizzato dalle diocesi) ha mostrato come per ben il 78% degli intervistati il proprio impegno in questa attività di volontariato permette di diventare più responsabili. Una consapevolezza di sé importante, specialmente in un’ottica di maturazione, di crescita e di responsabilizzazione. Una consapevolezza che si accompagna anche ad una più profonda conoscenza dell’altro: il 58,9% ha detto che quell’esperienza gli ha permesso di conoscere meglio i bambini e il 38% di conoscere meglio, per l’appunto, se stesso. Lavorando a stretto contatto con gli altri si impara a collaborare: ed ecco che, anche grazie all’esperienza di volontariato, il 44,5% ha detto di aver imparato a collaborare con i coetanei e il 14,2% con gli adulti. La formazione al volontariato diventa fondamentale per promuovere una cultura del dono e valorizzare il protagonismo dei giovani, permettendo loro una sperimentazione sana e costruttiva. Tra gli obiettivi della formazione al volontariato vi è, inoltre, la possibilità altrettanto importante di accompagnare la crescita stimolando le competenze e aiutare, con l’esempio, a pensare ad un presente e a un futuro declinato al plurale.\nAlessandro Belotti, «Il volontariato, occasione di crescita personale», 2015.\n\nFonte numero 2\n\nQuesto testo tratta di giovani e volontariato, con dati divisi per età e aree geografiche. La tabella originale è stata pubblicata il 20 novembre 2013 in Italia dalla redazione di Donna in Affari, un periodico italiano.\n\nGiovani e volontariato",
    "question": "Quali aggettivi meglio descrivono il tono delle ultime due frasi dell’articolo?",
    "image": "https://cdn.jsdelivr.net/gh/hearingmeout/Images-Shard-2@latest/Italian_Language_and_Culture/2945403204a28e681cccd668aff58c03.png",
    "choices": [
      {
        "label": "Serio e oggettivo",
        "image": null
      },
      {
        "label": "Perplesso e riluttante",
        "image": null
      },
      {
        "label": "Affermativo e ottimista",
        "image": null
      },
      {
        "label": "Entusiasta e allegro",
        "image": null
      }
    ],
    "answer": "Affermativo e ottimista"
  },
  "unit": {
    "code": "5",
    "text": "5: Factors That Impact the Quality of Life"
  },
  "skill": {
    "code": "Skill 3.A",
    "text": "Skill 3.A: Interpret the distinguishing features of a text."
  }
}