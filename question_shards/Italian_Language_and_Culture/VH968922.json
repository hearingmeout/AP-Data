{
  "id": "VH968922",
  "type": "mcq",
  "title": "Alex the Individualist 5",
  "content": {
    "description": "Questo testo tratta della vita e dei pensieri di una giovane donna. Il racconto originale, intitolato «Attacco di panico», è stato pubblicato nel 2018 in Italia dall’autrice italiana Lucia Moreschi. Nel brano, il narratore descrive la protagonista, Alex.\n\nAttacco di panico\nL’autostrada era piena zeppa di camion e autoarticolati.\nDecine di auto erano pronte a sfrecciare alla velocità della luce come se facessero a gara tra loro per aggiudicarsi il premio del migliore.\nAd Alex tutto questo gran sbandierare la propria superiorità dava fastidio, al punto che guidava perennemente in seconda corsia senza spostarsi di un millimetro, proprio per dare noia a quegli esseri senza pazienza e senza cervello che le facevano i fari da dietro.\nIl suo lavoro era a diretto contatto con la gente, in una bellissima Spa termale situata in una location turistica e storica di rara bellezza.\nGuidava per circa un’ora prima di arrivare al lavoro e ormai erano quasi quattro anni che faceva quella strada, tra il traffico del weekend e quello, ancora più temibile, di ponti e festività.\nDopo tanti anni di studio e pratica era riuscita a trovare quel bel posticino che la ospitava come massaggiatrice freelance.\nOffriva alla struttura le sue disponibilità in termini di giorni e lavorava per loro massaggiando la gente.\nNon sapeva quanto questa lunga avventura sarebbe durata, perché non poteva conoscere gli sviluppi degli eventi, i suoi imprevisti e le decisioni di chi si occupava di gestire l’azienda per cui lavorava. Si limitava a vivere giorno per giorno, cercando di fare quel lavoro al massimo delle sue possibilità, con la passione che la contraddistingueva e la capacità di ascolto necessaria per approcciarsi a quel tipo di mondo.\nAll’inizio ne era entusiasta, piena di energia, felice di fare delle mani lo strumento principe che la portasse a toccare, sentire e interpretare. Uno strumento essenziale e umano che apriva le porte a qualcosa di più profondo. Forse un giorno quel posto sarebbe stato solo un ricordo, una collezione di esperienze. Per decisione sua o forse, di altri.\nQuello di cui si sentiva certa era che ora intuiva farsi strada un cambiamento, qualcosa di inevitabile che la spingeva in territori non ben conosciuti e che coinvolgeva la sua intera vita. Aveva bisogno di stimoli, di credere di avere ancora un senso, di riuscire a percepirsi con quella leggerezza che non le era propria.\nIl suo nome era Alex, un nome ambiguo perché veniva scambiato spesso per quello di un ragazzo. Le si addiceva bene dato che per sua natura si sentiva androgina e non eccessivamente femminile, almeno non nel modo in cui venivano spesso etichettate le donne. Il suo era un essere sé stessa nonostante i condizionamenti che imponeva la società, decisamente troppo stretti per lei. Con questo modo di procedere aveva costruito la sua vita, seguendo sempre ciò che più sentiva e sentendosi il solito cigno nero in mezzo a una moltitudine di cigni bianchi. Era felice comunque di essere giunta a quel punto della sua vita senza sentire la necessità di uniformarsi a tutti gli altri.“Attacco di Panico”, Lucia Moreschi, Per chi beve caffè Amaro, 23 febbraio 2018.",
    "question": "Nella penultima frase dell’ultimo paragrafo, l’uso dell’espressione «cigno nero» indica che Alex si sente",
    "image": null,
    "choices": [
      {
        "label": "differente dagli altri",
        "image": null
      },
      {
        "label": "affascinante e rara",
        "image": null
      },
      {
        "label": "inferiore agli altri",
        "image": null
      },
      {
        "label": "preziosa e ineguagliabile",
        "image": null
      }
    ],
    "answer": "differente dagli altri"
  },
  "unit": {
    "code": "5",
    "text": "5: Factors That Impact the Quality of Life"
  },
  "skill": {
    "code": "Skill 4.A",
    "text": "Skill 4.A: Determine the meaning of familiar and unfamiliar words."
  }
}