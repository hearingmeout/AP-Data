{
  "id": "VH977778",
  "type": "mcq",
  "title": "Doggy Bags 4",
  "content": {
    "description": "Questo testo tratta dell’opinione degli italiani sull’uso del doggy bag. L’articolo originale è stato pubblicato il 28 agosto 2015 in Italia da Eleonora Cozzella, una giornalista italiana.\n\nDoggy bag, abitudine in USA, un tabù per gli italiani\n\nAbbiamo abbracciato il fast food e adottato Halloween, accolto la moda e il cinema. Ma l’idea di portare a casa il cibo non consumato al ristorante proprio no. Eppure con l’anno di Expo e il tema nutrire il pianeta e le campagne di sensibilizzazione forse qualcosa sta cambiando.\n\nNonostante ci piaccia prendere esempio dall’estero, e specialmente dalle tendenze degli Stati Uniti, Paese di cui idolatriamo attori e cantanti, ammiriamo i marchi della moda, imitiamo gli stili (vedi la diffusione dei fast food) e addirittura le feste (fino a una decina d’anni fa nessuno festeggiava Halloween), l’abitudine di portare a casa il cibo lasciato nel piatto al ristorante non riusciamo ad abbracciarla.\n\nNonostante qualcosa pare si stia muovendo (secondo un’indagine Coldiretti/Ixè sui comportamenti alimentari degli italiani nell’estate 2015, un italiano su cinque quando esce dal ristorante si porta talvolta a casa gli avanzi), il cosiddetto «doggy bag» stenta – ed è un eufemismo – a prendere piede.\n\nIl 25 per cento degli intervistati lo ritiene addirittura un comportamento da maleducati, da poveracci e volgare. O comunque proverebbe imbarazzo a richiederlo.\n\nPremesso che dall’indagine emerge che la maggioranza delle persone interpellate non ha nemmeno da porsi la questione perché dichiara di non lasciare alcun avanzo quando va a mangiare fuori, resta il fatto che gli italiani sembrano ancora affetti da «complesso del dopo-guerra». Eravamo affamati e ne provavamo vergogna.\n\nOggi il tema dovrebbe allargarsi da una visione di economia privata («chiedo gli avanzi per non sprecare il mio cibo, i miei soldi», pure legittima) a una di sostenibilità globale. Ogni anno buttiamo nella spazzatura 76 chili a testa di cibo ancora buono. Quanto è giusto, etico, sostenibile?\n\nChiedere di portare a casa il cibo avanzato quando si va a mangiare fuori, ricorda Coldiretti, è un comportamento molto diffuso in altri Paesi a partire dagli Stati Uniti dove la confezione di avanzi «to go» è cosa naturale anche per i cosiddetti vip.\n\nIn Italia? Eccezion fatta per i ristoranti in cui il tipo di cucina – servito in menu degustazioni di portate calibrate al grammo/millimetro – annulla la possibilità di avanzi a monte, sembrerebbe esserci una divisione in base alla città. Più è meta di turisti stranieri, più il doggy bag è richiesto.\n© Gruppo Editoriale L’Espresso S.p.A.\n\nQuesto testo tratta dello spreco domestico in Italia. Il grafico originale è stato pubblicato il 7 giugno 2015 in Italia da BCFN, una fondazione italiana.",
    "question": "Alla fine del settimo paragrafo, nell’espressione «è cosa naturale» la parola «cosa» si riferisce a",
    "image": "https://cdn.jsdelivr.net/gh/hearingmeout/Images-Shard-2@latest/Italian_Language_and_Culture/0fda06fb6158c73c097f2709e087d6a7.png",
    "choices": [
      {
        "label": "il cibo avanzato",
        "image": null
      },
      {
        "label": "Coldiretti",
        "image": null
      },
      {
        "label": "un comportamento",
        "image": null
      },
      {
        "label": "la confezione",
        "image": null
      }
    ],
    "answer": "la confezione"
  },
  "unit": {
    "code": "6",
    "text": "6: Environmental, Political, and Societal Challenges"
  },
  "skill": {
    "code": "Skill 4.A",
    "text": "Skill 4.A: Determine the meaning of familiar and unfamiliar words."
  }
}