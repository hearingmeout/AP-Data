{
  "id": "VH979181",
  "type": "mcq",
  "title": "Protection of Animal Welfare 2",
  "content": {
    "description": "Questo testo tratta della tutela del benessere degli animali. L’articolo originale è stato pubblicato il 25 marzo 2013 in Italia dal Ministero della Salute del governo italiano.\n\nTutela del benessere degli animali\n\nCon la «tutela del benessere degli animali» s’intende riconoscere agli animali un loro ruolo ed un loro habitat considerandoli nostri coinquilini terrestri, ridimensionando lo sfruttamento e l’assoggettamento da parte dell’uomo. A tal fine è stato attivato dal Ministero della salute un Centro di referenza nazionale per il benessere animale presso l’Istituto Zooprofilattico Sperimentale della Lombardia e dell’Emilia Romagna.\n\nIl concetto di benessere si inserisce in particolare nel rapporto uomo-animale da compagnia o da affezione, dove vanno definite le migliori condizioni di ambiente, di alimentazione e di utilizzazione degli animali.\n\nCol progressivo miglioramento della qualità della vita l’uomo ha sempre più accentuato la tendenza a considerare gli animali non solo come fonti di servizi e nutrimento, ma anche come preziosi compagni della propria esistenza, ai quali si possono rivolgere sentimenti di amore avendo la certezza della loro capacità di ricambiarli abbondantemente.\n\nIl crescente interesse verso gli animali da compagnia trova un’ulteriore motivazione nella fisionomia dell’attuale organizzazione sociale, caratterizzata da nuclei familiari sempre più ridotti, col conseguente aumento delle persone sole e quindi bisognose di affetto e compagnia.\n\nIl mondo occidentale è sempre più popolato di animali e le cifre lo dimostrano ampiamente; negli Stati Uniti d’America vivono presso le famiglie 63 milioni di gatti e 54 milioni di cani e vengono spesi, per il loro mantenimento, 17 miliardi di dollari l’anno (cifre relative al 1995).\n\nAnche gli italiani, per avere modificato i loro rapporti sociali, hanno manifestato un crescente interesse per gli animali da compagnia adottandone un congruo numero. Da un’indagine Doxa del 1996 risulta che in una famiglia su tre sono presenti animali da compagnia, di cui: 8 milioni di gatti, 6,8 milioni di cani, 12 milioni di uccelli, 6 milioni di pesci d’acquario, di tartarughe, di animali esotici, circa 33 milioni complessivamente con una spesa che dovrebbe aggirarsi intorno ai 4 miliardi di euro all’anno.\n\nQueste specie animali fanno parte della cosiddetta famiglia allargata nella quale, oltre ad essersi guadagnate, con l’affetto o con la semplice presenza, un posto di membro effettivo, ricoprono, sempre più spesso, un ruolo nuovo e coinvolgente, a volte positivo per la salute umana.\nMinistero della Salute - www.salute.gov.it\n\nQuesto testo tratta del ruolo svolto da animali da compagnia all’interno delle famiglie italiane. L’infografica originale è stata pubblicata il 10 maggio 2017 in Italia dall’Associazione Nazionale Imprese per l’Alimentazione e la Cura degli Animali da Compagnia (Assalco).",
    "question": "Quale caratteristica attribuisce l’articolo agli animali da compagnia?",
    "image": "https://cdn.jsdelivr.net/gh/hearingmeout/Images-Shard-2@latest/Italian_Language_and_Culture/3cc0b5f8ff3d95f36c7ce083899c0241.png",
    "choices": [
      {
        "label": "Hanno bisogno di essere addestrati per vivere bene in famiglia.",
        "image": null
      },
      {
        "label": "I loro comportamenti dipendono da come vengono trattati.",
        "image": null
      },
      {
        "label": "Sono capaci di sentire affetto per i loro proprietari.",
        "image": null
      },
      {
        "label": "Richiedono molte attenzioni dagli esseri umani.",
        "image": null
      }
    ],
    "answer": "Sono capaci di sentire affetto per i loro proprietari."
  },
  "unit": {
    "code": "6",
    "text": "6: Environmental, Political, and Societal Challenges"
  },
  "skill": {
    "code": "Skill 2.B",
    "text": "Skill 2.B: Make connections in and across disciplines."
  }
}