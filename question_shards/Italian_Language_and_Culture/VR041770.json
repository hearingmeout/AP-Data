{
  "id": "VR041770",
  "type": "mcq",
  "title": "Enthusiasm 6",
  "content": {
    "description": "Selezione numero 2\nTema del corso: Identità privata e pubblica\nIntroduzione\nQuesto testo tratta del motivo per cui le persone provano entusiasmo. Il libro originale, intitolato I nuovi condottieri, un manuale sulla leadership per i manager del terzo millennio, è stato pubblicato nel luglio 2002 in Italia dall’autore italiano Paolo A. Ruggeri. Nel brano, Ruggeri offre un esempio particolare che illustra il suo tema.\n\nL’entusiasmo\nImmagina l’acquisto di una nuova autovettura. Ad un certo momento ti rendi conto che hai le possibilità economiche per cambiare l’auto. Prendi la decisione di cambiarla. Ora hai una meta.\nVai a comprare Quattroruote e lo sfogli. Qual è la tua emozione in quel momento? C’è eccitazione, forte interesse. Fai attenzione a come osservi in modo diverso la vita. Hai percorso la strada che ti porta da casa all’ufficio centinaia, se non migliaia di volte, ma ora osservi le automobili in modo diverso. I tuoi sensi si stanno risvegliando, sei più attento, più vivo. E tutto perché ora hai un qualche tipo di meta.\nIl sabato mattina, che normalmente passavi a letto a dormire, ti alzi presto perché devi andare a visitare alcuni concessionari. Senti dentro di te una certa vitalità.\nQuando hai deciso l’auto che comprerai, provi eccitazione ed entusiasmo. Che cosa provi dopo aver firmato il contratto d’acquisto? Provi entusiasmo. Sei contento, non vedi l’ora che la tua auto ti venga consegnata.\nIl giorno che vai a ritirare l’auto qual è l’emozione che provi? Entusiasmo. L’auto ti piace, scopri che ha tante qualità. Vai al bar dove normalmente incontri i tuoi amici e la parcheggi in bella mostra. Vorresti che altri ti vedessero, che ti chiedessero riguardo alla tua auto. In qualche modo ti senti più sicuro, più baldanzoso, meno timido. Tutto perché hai la consapevolezza di aver fatto dei progressi verso la tua meta, e questa consapevolezza sta mettendo i tuoi circuiti vitali in funzione.\nDopo una settimana che possiedi l’auto qual è l’emozione che provi? Hai ancora un discreto livello di entusiasmo ma, se tu sei come me, stai già sperimentando un certo calo.\nOra sei semplicemente soddisfatto. Non sei scontento.\nDopo 15 giorni che la possiedi, qual è la tua emozione?\nNon provi più un’emozione. L’auto è diventata una cosa normale, il tuo tono emotivo è ritornato quello di sempre. Ma senti, in 15 giorni l’auto è cambiata? No, caro amico. Sei cambiato TU.\nLa tua emozione è calata perché non hai più una meta.\nAvere una meta è la più grande benzina spirituale che un individuo possa avere.",
    "question": "Nel contesto del quinto paragrafo, cosa significa la parola «circuiti»?",
    "image": null,
    "choices": [
      {
        "label": "Il sistemo elettrico di un’auto",
        "image": null
      },
      {
        "label": "Le risposte emotive di una persona",
        "image": null
      },
      {
        "label": "Le autostrade che circondano una città",
        "image": null
      },
      {
        "label": "I metodi di pagamento di un mutuo",
        "image": null
      }
    ],
    "answer": "Le risposte emotive di una persona"
  },
  "unit": {
    "code": "2",
    "text": "2: The Influence of Language and Culture on Identity"
  },
  "skill": {
    "code": "Skill 4.A",
    "text": "Skill 4.A: Determine the meaning of familiar and unfamiliar words."
  }
}