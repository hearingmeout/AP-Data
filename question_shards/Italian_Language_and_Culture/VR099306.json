{
  "id": "VR099306",
  "type": "mcq",
  "title": "Spending Free Time 5",
  "content": {
    "description": "Selezione numero 3\n\nTema del corso: Bellezza ed estetica\n\nFonte numero 1\n\nIntroduzione\n\nQuesto testo tratta del rapporto degli italiani con il tempo libero. L’articolo originale è stato pubblicato l’8 dicembre 2017 in Italia da Italiani.coop, un sito Web italiano.\n\nRitorno alla cultura\n\nTeatro, musei e cinema trainano il mercato del tempo libero italiano, restituendo ai cittadini una dimensione più artistica delle loro ore senza lavoro.\n\nPer interpretare l’umore profondo degli italiani esiste una regola infallibile: guardare come trascorrono il tempo libero, cosa fanno la sera e nel week end in famiglia e con gli amici, lontani dalle incombenze lavorative. Sulla base delle informazioni Istat, gli italiani dedicano circa 5 ore al giorno al tempo libero (più di 6 ore nel caso degli over 65): alle attività ricreative una famiglia media destina oltre 1.500 euro l’anno, con un incremento che nel corso degli ultimi dodici mesi è stato prossimo al 3%.\n\nGli italiani hanno ritrovato il gusto di uscire di casa e stare in compagnia: sono cresciuti ingressi e consumi delle principali attrazioni. Più nel dettaglio, particolarmente lusinghiera è stata la performance dei teatri e per i musei: complice la promozione «Domenica al museo», che ogni prima domenica del mese permette di visitare gratuitamente i musei e le aree archeologiche statali. Anche in questo caso è interessante valutare quanto la tecnologia abbia impattato sul godimento dell’esperienza culturale: la visita diventa l’occasione per condividere la bellezza di opere d’arte e monumenti sui social network. Sono aumentati del 45% i visitatori che pubblicano post online e triplicati i contenuti digitali delle pagine social dei musei, a dimostrazione di come storia e innovazione possano convivere in un binomio vincente.\n\nBene anche il cinema: gli ingressi degli italiani nelle sale cinematografiche sono aumentati di oltre il 7% nell’ultimo anno.\n\nDi tutt’altro tenore sono le indicazioni che si colgono dal richiamo esercitato dalla musica live: tendono a suscitare interesse solo le manifestazioni che vedono esibirsi le grandi rockstar nazionali e internazionali (Coldplay, Justin Bieber e Ariana Grande tra gli artisti più attesi e seguiti). Segnali confortanti sono giunti dal recente concerto modenese di Vasco Rossi, che con 220 mila spettatori ha totalizzato un nuovo record mondiale per presenze paganti.\n\nIn grande difficoltà, per contro, risultano le discoteche e le sale da ballo, a partire dai locali della riviera romagnola che nell’immaginario dei turisti stranieri hanno rappresentato da sempre una delle attrazioni del nostro Paese. Le preferenze dei giovani e dei meno giovani, amanti della movida notturna, tendono a spostarsi altrove, nei locali che offrono musica dal vivo.\n\nIn questo contesto favorevole, fa eccezione la lettura: la diffusione dell’informazione via social media sta impattando non solo sulle vendite dei giornali (nei primi quattro mesi del 2017 le copie cartacee dei principali quotidiani hanno ceduto oltre l’8% rispetto all’anno precedente).\n\nMassima tendenza per i libri: nonostante la diffusione degli ebook, continua a diminuire il numero di coloro che acquistano con regolarità un romanzo o un saggio.\n«Ritorno alla cultura», italiani.coop, 8 dicembre 2017.\n\nFonte numero 2\n\nIntroduzione\n\nQuesto testo tratta dei dati sulle attitività ricreative preferite dagli italiani. L’infografica originale è stata pubblicata nel 2017 in Italia da Ancc-Coop, l'Associazione Nazionale Cooperative di Consumatori.",
    "question": "Secondo l’articolo, quale vantaggio porta la tecnologia ai visitatori di eventi culturali?",
    "image": "https://cdn.jsdelivr.net/gh/hearingmeout/Images-Shard-2@latest/Italian_Language_and_Culture/572b5f87175afa5dfbc4d1123a200c74.png",
    "choices": [
      {
        "label": "Comprano i biglietti online.",
        "image": null
      },
      {
        "label": "Possono scrivere recensioni in tempo reale.",
        "image": null
      },
      {
        "label": "Condividono sui social le esperienze culturali.",
        "image": null
      },
      {
        "label": "Possono vedere spettacoli con gli smartphone.",
        "image": null
      }
    ],
    "answer": "Condividono sui social le esperienze culturali."
  },
  "unit": {
    "code": "3",
    "text": "3: Influences of Beauty and Art"
  },
  "skill": {
    "code": "Skill 1.A",
    "text": "Skill 1.A: Describe the literal meaning of the text."
  }
}