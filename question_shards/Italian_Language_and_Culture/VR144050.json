{
  "id": "VR144050",
  "type": "mcq",
  "title": "Coffee in Motion 3",
  "content": {
    "description": "Selezione numero 1\n\nTema del corso: Scienza e tecnologia\n\nFonte numero 1\n\nOra, hai 4 minuti per leggere la fonte numero 1.\n\nIntroduzione\n\nQuesto testo tratta di due simboli del Made in Italy. L’articolo originale è stato pubblicato 28 febbraio 2013 in Italia da Antonella Previtali, una giornalista italiana.\n\nUN CAFFÈ IN AUTO? SI PUÒ, CON LAVAZZA E FIAT!\n\n«Ah, les italiens!», mi sembra di sentirli i francesi. Esclamazioni a gogò se a Cannes, per i test drive delle due nuove motorizzazioni della Fiat 500L, avessimo avuto a disposizione anche la famigerata macchinetta del caffè Lavazza.\n\nMa, per noi italiani, il caffè è uno stato d’animo. È quel momento in cui ognuno riesce a prendersi del tempo, può distrarsi dai quotidiani pensieri lavorativi e si rilassa assaporando un gusto deciso mentre anche l’olfatto si scalda. È un piacere insito anche nella tempistica che assolve alla rapidità o alla calma a seconda della situazione. È un rito quotidiano che ci aiuta a mettere in ordine le personali vagonate di pensieri. È una storia, ma soprattutto è un seduttore, democratico e popolare, capace di affascinare chiunque.\n\nQuesta volta la storia hanno voluta raccontarcela Lavazza e Fiat 500L con una macchinetta per fare l’espresso, come al bar ma in auto. Un optional da 250 euro che diventa, in giro per il mondo, la mascotte della Fiat come simbolo del Made in Italy. È una novità assoluta nel panorama automobilistico, la Fiat 500L è la prima auto di serie a proporre una vera macchina da caffè espresso con sistema a capsule Lavazza A Modo Mio perfettamente integrata nell’abitacolo grazie ad un deck progettato appositamente da Fiat. Si potrà quindi per la prima volta gustare anche in automobile l’alta qualità e il gusto unico del vero espresso italiano. Il tutto stando comodamente seduti a bordo della vettura senza alcun cavo e in totale sicurezza. Dotata di una spina a 12V che si inserisce nella consolle centrale, la macchinetta del caffè funziona, per motivi di sicurezza, solo a motore acceso ed eroga l’espresso in meno di due minuti.\n\nÈ uno sfizio che nulla toglie alla sicurezza tant’è che, con le sue prestigiose cinque stelle Euro NCAP, Fiat 500L è una delle vetture più sicure dell’intero panorama automobilistico.\n\nInsomma, la City Lounge Fiat sembra riuscire a contenere tutti insieme i piccoli piaceri e le grandi emozioni della vita: i bambini, gli amici, i viaggi, la musica e anche il bar.\nUn caffè in auto? Si può, con Lavazza e Fiat!, Antonella Previtali, Autoaspillo, 28 febbraio 2013\n\nFonte numero 2\n\nHai 2 minuti per leggere l’introduzione e le domande.\n\nIntroduzione\n\nQuesto testo tratta di un esperimento effettuato nella stazione spaziale durante la missione «Futura». Il servizio giornalistico originale, intitolato @astrosamantha e il primo espresso spaziale, è stato pubblicato il 3 maggio 2015 in Italia da Manuela Proietti giornalista italiana di AsiTV, l’agenzia spaziale italiana. La giornalista Manuela Proietti descrive l’esperimento spaziale. Questo testo dura circa due minuti.\n\nUsed by permission",
    "question": "Il prodotto descritto nel terzo paragrafo fa parte di quale disciplina?",
    "image": null,
    "choices": [
      {
        "label": "Moda",
        "image": null
      },
      {
        "label": "Sport",
        "image": null
      },
      {
        "label": "Informatica",
        "image": null
      },
      {
        "label": "Gastronomia",
        "image": null
      }
    ],
    "answer": "Gastronomia"
  },
  "unit": {
    "code": "4",
    "text": "4: How Science and Technology Affect Our Lives"
  },
  "skill": {
    "code": "Skill 2.B",
    "text": "Skill 2.B: Make connections in and across disciplines."
  }
}