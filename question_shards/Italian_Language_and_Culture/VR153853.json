{
  "id": "VR153853",
  "type": "mcq",
  "title": "Internships Young researchers 7",
  "content": {
    "description": "Selezione numero 4\nTema del corso: Sfide globali\nIntroduzione\nQuesto testo tratta della situazione lavorativa dei giovani laureati in Italia. È una lettera scritta dal Dott. Mario de Luca, presidente dell’Associazione Nazionale dei Giovani Ricercatori, al Dott. Antonio Moretti, segretario del Ministero dell’Economia.\n\nEgregio Signor Ministro dell’Economia,\n\nin qualità di presidente dell’Associazione Nazionale dei Giovani Ricercatori, Le scrivo in riferimento al recente Decreto Crescita Economica (Legge n. 58 del 2019) approvato dal Parlamento per favorire l’inserimento dei giovani laureati nel mondo del lavoro.\nCon questa mia lettera, la nostra associazione desidera richiamare la Sua attenzione su un importante punto di questa legge e cioè il mancato inserimento, tra gli aiuti economici previsti, degli stage all’estero organizzati da aziende straniere.\nDa anni arriva dalle aziende la richiesta di una maggiore formazione più pratica ed internazionale dei giovani laureati che si avvicinano al mondo del lavoro. Purtroppo, il sistema universitario italiano ancora oggi è legato ad una rigida organizzazione tradizionale che è incapace di rispondere alle esigenze della moderna economia.\nLe aziende hanno bisogno di leader che sappiano affrontare le sfide di un mercato economico sempre più globale e che si muove con estrema rapidità. Da tempo ormai l’economia italiana sta perdendo terreno nel competitivo quadro internazionale sia in ambito produttivo che commerciale. In particolare, è molto debole la posizione italiana nell’area dell’alta tecnologia, dai computer e dalla comunicazione fino alla biotecnologia. È evidente qui la generale incapacità del nostro sistema universitario di rispondere ai cambiamenti con la necessaria rapidità.\nNoi pensiamo sia tempo che il governo italiano si adoperi per allargare l’offerta educativa dei giovani attraverso proposte di formazione alternative che investano sul loro futuro. Un provvedimento tanto importante con il quale il governo italiano intende favorire l’ingresso dei giovani laureati nel mondo del lavoro non può non includere un’esperienza di pratica lavorativa presso aziende all’estero. Siamo certi che ciò aiuterà a creare nuove generazioni di professionisti d’impresa di cui l’economia italiana ed il suo commercio internazionale hanno estremamente bisogno.\nPertanto, Le chiedo a nome della nostra associazione di includere nell’offerta economica prevista dal decreto gli stage all’estero organizzati da aziende straniere.\nSperando in un Suo positivo interessamento riguardo la nostra richiesta, Le porgo i miei più cordiali saluti.\n\nDr Mario de Luca\nPresidente\nAssociazione Nazionale dei Giovani Ricercatori",
    "question": "Scrivi a un amico a proposito dell’argomento della lettera. Quale frase sarebbe più appropriata per iniziare il messaggio?",
    "image": null,
    "choices": [
      {
        "label": "«Vorrei sapere se le banche offrano aiuti economici a studenti del primo anno.»",
        "image": null
      },
      {
        "label": "«Secondo te, uno studente interessato alla carriera militare ha bisogno di fare uno stage in gestione aziendale?»",
        "image": null
      },
      {
        "label": "«Per cortesia, potrebbe dirmi quale importo il governo italiano Le ha offerto per l'internship all’estero?»",
        "image": null
      },
      {
        "label": "«So che ti laurei a maggio, ma quali sono i tuoi progetti futuri per prepararti all’ingresso nel mondo del lavoro?»",
        "image": null
      }
    ],
    "answer": "«So che ti laurei a maggio, ma quali sono i tuoi progetti futuri per prepararti all’ingresso nel mondo del lavoro?»"
  },
  "unit": {
    "code": "6",
    "text": "6: Environmental, Political, and Societal Challenges"
  },
  "skill": {
    "code": "Skill 3.B",
    "text": "Skill 3.B: Interpret the meaning of a text."
  }
}