{
  "id": "VR156714",
  "type": "mcq",
  "title": "Plastic Pollution 9",
  "content": {
    "description": "Selezione numero 1\nTema del corso: Sfide globali\nFonte numero 1\nOra, hai 4 minuti per leggere la fonte numero 1.\nIntroduzione\nQuesto testo tratta del problema dei rifiuti di plastica in una zona della Puglia. L’articolo originale è stato pubblicato il 19 agosto 2019 in Italia da Tatiana Maselli, una giornalista italiana.\n\nIn Puglia la Riserva naturale invasa dalla plastica: una discarica a cielo aperto tra mare e pineta\nQualche giorno fa siamo stati in Puglia, nella Pineta di Longara, un’area naturalistica di enorme pregio incastonata tra il Comune di Serracapriola e Marina di Lesina, a pochi chilometri dal Gargano.\nUna grande pineta e 9 km di spiaggia libera: un paradiso terrestre, se non fosse per i quintali di rifiuti riversati tra gli alberi e sulla costa.\nSulla spiaggia e tra i pini marittimi sono davvero migliaia le bottiglie di plastica, oltre a cassette della frutta, bottiglie di birra, stoviglie monouso, scarpe e boe, senza contare le centinaia di vaschette di polistirolo giunte sulla costa dopo il naufragio di un peschereccio e ormai sbriciolate in pezzi minuscoli che stanno contaminando il suolo.\nSi tratta di uno spettacolo terribile, la prova evidente di come le nostre attività stiano devastando l’ambiente in modo irrecuperabile.\nLungo la spiaggia i bagnanti sembrano non rendersi conto del disastro che hanno intorno e prendono il sole incuranti dello scempio in cui si trovano.\nDopo aver fotografato e filmato quella che è una vera e propria discarica a cielo aperto, abbiamo contattato le amministrazioni locali, rimbalzati da un ufficio all’altro perché nessuno vuole prendersi la responsabilità e gli oneri di uno scempio simile.\nCi sono volute diverse telefonate prima di riuscire a parlare con il Sindaco di Serracapriola, Giuseppe D’Onofrio, per segnalare una situazione che aldilà delle responsabilità interessa tutti noi.\nSecondo le informazioni rilasciate dal primo cittadino, l’area della pineta è di proprietà privata, mentre la costa fa parte del demanio marittimo dello Stato.\nLa situazione è nota a tutti e riguarda la zona da diversi anni, ma il Comune non ha fondi per poter intervenire: il Sindaco può solo emettere un’ordinanza per la rimozione dei rifiuti nei confronti dei proprietari dell’area che interessa la pineta.\nRipulire il territorio richiede un impegno economico notevole che cresce costantemente all’aumentare dei rifiuti. Inoltre, il Comune deve accollarsi le spese di rimozione delle carcasse di tartarughe e delfini che spesso si spiaggiano lungo la costa, probabilmente a causa della mole di plastica in cui sono costretti a vivere.\nL’immondizia è portata in parte dalle mareggiate ma la colpa è soprattutto dei cittadini e dei turisti che abbandonano sulla spiaggia e in pineta rifiuti di ogni genere.\nIl Sindaco si augura di riuscire a ripulire l’area non appena la Regione approverà i finanziamenti, ma non sa come risolvere l’inciviltà di turisti e residenti.\nNoi gli abbiamo suggerito di coinvolgere la cittadinanza, magari offrendo una vacanza gratis a chi voglia dare una mano a liberare questo paradiso dall’immondizia: accetterà la nostra proposta?Used by permission\n\nFonte numero 2\nHai 2 minuti per leggere l’introduzione e le domande.\nIntroduzione\nQuesto testo tratta della microplastica nell’oceano. Il servizio audio, intitolato «Plastica e inquinamento marino – Edizione speciale Rassegna Ambiente», è stato pubblicato il 17 luglio 2019 in Italia da Mariaelena Leggeri, una presentatrice del canale televisivo italiano TeleAmbiente. Questo testo dura circa tre minuti.Used by permission",
    "question": "Quale fatto è menzionato nell’audio ma non nell’articolo?",
    "image": null,
    "choices": [
      {
        "label": "Una denuncia dello stato disastroso di una discarica a cielo aperto",
        "image": null
      },
      {
        "label": "Il danno alla salute provocato dalla plastica dispersa nell’ambiente",
        "image": null
      },
      {
        "label": "L’iniziativa di un politico locale di risolvere un problema ambientale",
        "image": null
      },
      {
        "label": "Una progressiva sostituzione della plastica con materiale riciclabile",
        "image": null
      }
    ],
    "answer": "Il danno alla salute provocato dalla plastica dispersa nell’ambiente"
  },
  "unit": {
    "code": "6",
    "text": "6: Environmental, Political, and Societal Challenges"
  },
  "skill": {
    "code": "Skill 3.B",
    "text": "Skill 3.B: Interpret the meaning of a text."
  }
}